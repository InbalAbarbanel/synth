30 GEN 2023 - 8:50
Iscrizioni scuola 2023/24: domande in scadenza alle 20 di oggi 30 gennaio. Cosa sapere [LO SPECIALE]
Di redazione

Ultime ore per presentare domande di iscrizione all’anno scolastico 2023/24. Le istanze sono compilabili fino alle ore 20 di oggi 30 gennaio 2023. Le iscrizioni, tranne alcuni casi tra cui la scuola dell’infanzia, si effettuano online sul sito ministeriale.

Le date variano in:

Valle d’Aosta: le iscrizioni sono aperte dalle 9 del 9 gennaio alle 20 del 3 febbraio 2023;
Trentino, con la particolarità del calendario di 11 mesi, le iscrizioni alla scuola dell’infanzia si aprono il 12 gennaio e si chiudono il 31 gennaio; 
Bolzano le iscrizioni alla scuola dell’infanzia si aprono il 9 gennaio e si chiudono il 17 gennaio, mentre alla scuola primaria si chiudono il 24 gennaio.
Iscrizione/domanda
La domanda si compila accedendo alla sezione del Ministero

L’istanza si articola in quattro sezioni:

Dati alunno: inserire i dati anagrafici e di residenza.
Dati famiglia: confermare e/o integrare alcune informazioni (telefono, email, residenza e domicilio) di chi sta presentando la domanda (genitore o chi esercita la potestà genitoriale), sulla scelta dell’insegnamento della religione cattolica e sui dati relativi a eventuali disabilità.
Dati scuola: scegliere, in ordine di priorità, le scuole o i centri di formazione professionale (CFP) a cui indirizzare la domanda indicando il loro codice identificativo. È richiesto, ma non obbligatorio, il codice meccanografico della Scuola di provenienza.
Conclusione: inoltro della domanda. Bisogna visualizzarne l’anteprima per verificare la correttezza dei dati inseriti.
E’ disponibile una mini guida del Ministero che spiega come compilare e inoltrare la domanda e un video tutorial.

Per abilitarsi al servizio è necessario essere in possesso di un’identità digitale SPID, CIE o eIDAS, ed entrare nell’applicazione cliccando sul pulsante in alto a destra “Accedi al servizio”.

Al primo accesso, l’applicazione chiede di confermare o integrare i dati di abilitazione al servizio. Una volta inseriti e confermati i dati si può procedere con l’iscrizione.

Per completare la domanda di iscrizione occorre conoscere il codice meccanografico della scuola.

Per seguire l’iter della domanda, sono utili il video tutorial e le FAQ ministeriali.

