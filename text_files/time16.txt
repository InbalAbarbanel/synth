Capodanno Cinese

Piazza XIV Martiri Piazza XIV Martiri Pontassieve
Guarda sulla mappa: Google Maps
Festeggiamenti con l’associazione Wushu Kung Fu Valdisieve in corteo per Pontassieve. Ritrovo sabato 11 febbraio alle ore 17,30 in  Piazza XIV Martiri

Pontassieve, 7 febbraio 2023 - Sabato 11 febbraio, per la terza volta, la scuola Wushu Kung Fu Valdisieve festeggia a Pontassieve, quest’anno in collaborazione con la Biblioteca Comunale, il Capodanno cinese con la tradizionale parata al ritmo battente dei tamburi lungo le vie del Borgo.

Ci sarà l'attesa danza del Drago e dei Leoni e poi la sosta alle Muratine, in Piazza Vittorio Emanuele II per ascoltare Leggende Cinesi, con una gustosa sorpresa finale.

La partenza del Corteo è fissata per sabato 11 febbraio alle ore 17,30 da piazza XIV Martiri.

Il Capodanno Cinese, noto anche come Capodanno lunare o Festa di Primavera, è la festività tradizionale più importante. È paragonabile alle festività natalizie dei paesi occidentali.

Secondo il calendario cinese, ad ogni anno corrisponde un animale dello zodiaco cinese, seguendo un ciclo di 12 anni.  Il 2023 è l'Anno del Coniglio d'acqua.