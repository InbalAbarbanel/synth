Misure antismog, si torna al livello 0 (bianco) a Torino e in altri 32 comuni: cosa prevede

Secondo i dati previsionali forniti oggi da Arpa Piemonte, da martedì 17 gennaio e fino a mercoledì 18 gennaio 2023 compreso (prossimo giorno di controllo), a Torino e in altri 32 comuni della Città Metropolitana, entrerà in vigore il livello 0 (bianco) con le sole misure strutturali di limitazione del traffico previste del semaforo antismog.

I comuni coinvolti 
I Comuni interessati dalle misure sono: Alpignano, Baldissero Torinese, Beinasco, Borgaro Torinese, Cambiano, Candiolo, Carignano, Caselle Torinese, Chieri, Collegno, Druento, Grugliasco, La Loggia, Leinì, Mappano, Moncalieri, Nichelino, Orbassano, Pecetto Torinese, Pianezza, Pino Torinese, Piobesi Torinese, Piossasco, Rivalta di Torino, Rivoli, San Mauro Torinese, Santena, Settimo Torinese, Torino, Trofarello, Venaria Reale, Vinovo e Volpiano. 

Cosa prevede il livello 0 (bianco)
Si ricorda che secondo le sole misure strutturali, non possono circolare i veicoli privati e per trasporto merci, Benzina, Diesel e metano Euro 0, 1 e 2; i ciclomotori e i motocicli Euro 0 ed Euro 1 - tutti i giorni - festivi compresi - dalle 0:00 alle 24:00. Inoltre non possono circolare, nei giorni feriali dal lunedì al venerdì dalle 8 alle 19 i veicoli Diesel Euro 3 ed Euro 4, privati e per trasporto merci.

Qualità dell'aria e blocchi del traffico: indicazioni utili
Per quanto riguarda Torino, l’elenco completo delle misure antismog a tutela della salute, delle deroghe e del percorsi stradali esclusi sono disponibili qui. Sul sito di Arpa Piemonte è disponibile il dettaglio dei dati giornalieri sulla qualità dell'aria, sul sito della Regione Piemonte il 'semaforo' per l'attuazione della misura antismog, sul sito di Città Metropolitana l'indice previsionale di qualità dell'aria (ipqa). Eventuali variazioni del semaforo antismog, con le relative misure di limitazione del traffico, vengono comunicate il lunedì, mercoledì e venerdì, giorni di controllo sui dati previsionali di PM10, ed entrano in vigore il giorno successivo.

