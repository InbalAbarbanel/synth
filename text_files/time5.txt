COPPA ITALIA FEMMINILE: LE INFO SU ROMA-POMIGLIANO, MERCOLEDÌ ALLE 14:30

Mercoledì alle 14:30, la Roma giocherà il ritorno dei quarti di finale di Coppa Italia contro il Pomigliano. Dopo l’8-1 dell’andata in casa delle campane, la squadra di Spugna ha già un piede in semifinale. 

La gara sarà trasmessa in diretta su TimVision, ma sono ancora disponibili posti per sostenere le giallorosse dal vivo allo Stadio Tre Fontane. 

Statistiche generali
La Roma ha sempre centrato le semifinali di Coppa Italia in tutte le edizioni a cui ha partecipato. In due occasioni è arrivata in finale, vincendo il trofeo nel 2021-22.  

Le semifinali della stagione 2019-20 non sono state mai disputate dopo l’interruzione delle attività sportive a causa della pandemia da Covid-19. 

Le giallorosse hanno vinto 20 gare su 25 disputate in Coppa Italia e hanno segnato 80 gol complessivi, con una media di 3 reti a partita. 

Precedenti con il Pomigliano
È la prima volta che la Roma affronta il Pomigliano in Coppa Italia al Tre Fontane, nei precedenti in campionato ha registrato due vittorie su due. 



Nella gara di andata le otto reti sono state realizzate da cinque marcatrici diverse: doppietta per Andressa, Glionna e Kajzba, in gol anche Giacinti e Giugliano.

Le giocatrici più impiegate 
La calciatrice più impiegata da Alessandro Spugna in questa stagione è Moeka Minami con 2475 minuti giocati in 28 presenze, seguita da Manuela Giugliano con 2344 in 25 apparizioni. 

In Coppa Italia, invece, le uniche a giocare le tre gare disputate finora sono state Elena Linari e Claudia Ciccotti, rispettivamente con 249 e 209 minuti giocati.

Prime volte 
Con il Pomigliano in Coppa Italia ha fatto il suo debutto assoluto in maglia giallorossa di Emilie Haavi: 2021-22, Pomigliano-Roma 1-3. 

Sempre contro le campane sono arrivati i primi gol in giallorosso per tre calciatrici attualmente in rosa: 

Benedetta Glionna: 2021-22 Serie A, Pomigliano-Roma 1-2 
Valentina Giacinti: 2022-23 Serie A, Pomigliano-Roma 0-2 
Nina Kajzba: 2022-23 Coppa Italia, Pomigliano-Roma 1-8