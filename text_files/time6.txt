Tornano BuyWine Toscana e PrimAnteprima, conferenza stampa mercoledì 8 alle ore 12

Torna alla Fortezza da Basso di Firenze il 10 e l’11 febbraio BuyWine Toscana, la più importante vetrina BtoB per il settore vitivinicolo. 

Per l’occasione si daranno appuntamento nel capoluogo toscano 230 produttori toscani selezionati tramite bando regionale e circa 160 buyer provenienti da 39 Paesi.

Sabato 11 febbraio, presso il Cinema La Compagnia di Firenze, spazio a PrimAnteprima, la giornata dedicata alla stampa specializzata che inaugura la Settimana delle Anteprime di Toscana, durante la quale verranno svelati i dati su trend ed export del settore vino e sullo sviluppo dell’enoturismo.

Le due iniziative saranno presentate nella conferenza stampa in programma mercoledì 8 febbraio alle ore 12.00, presso la Sala delle Esposizioni di Palazzo Strozzi Sacrati, piazza Duomo 10, Firenze. Partecipano il presidente della Regione Toscana Eugenio Giani, la vicepresidente e assessora all'agroalimentare Stefania Saccardi,  Leonardo Bassilichi, presidente della Camera di Commercio di Firenze e Francesco Palumbo, direttore di Fondazione Sistema Toscana. 

